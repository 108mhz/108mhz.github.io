# L'invenzione delle cubettatrici Soil Blocker

A inventare le cubettatrici soilblocker verso la fine degli anni '70 fu l'orticoltore 
americano Eliot Colemann, autore di 'The New Organic Grower',
uno dei libri più importanti nel campo della piccola orticoltura professionale. 
In collaborazione con un artigiano inglese, ebbe l'idea di mutare il sistema delle piante in cubetto, 
già adottato nel vivaismo professionale e nell'agricoltura di grandi dimensioni, 
adattandolo alle esigenze del piccolo professionista e dell'hobbista, 
eliminando in un colpo solo i costi e gli accumuli di contenitori in plastica e le problematiche 
legate allo sviluppo ed al trapianto delle giovani piantine.
Nacquero così le cubettatrici Soilblocker ancora oggi immutate nel loro design originale 
perché…semplicemente perfette.

# Come funziona il sistema soil block

Le cubettatrici Soilblocker, come sottolinea il nome, creano cubetti di substrato pressato 
che sono sia contenitore che terreno di crescita per le piantine. 
Il terriccio viene pressato attraverso uno stampo, invece di essere compresso in un contenitore. 
In questo modo le pareti del cubetto, separate esclusivamente dall'aria, 
evitano il problema di avviluppamento delle radici.
Pur essendo a tutti gli effetti un cubo di terriccio i Soilblock non sono affatto fragili. 
Appena realizzati l'umidità e le fibre del substrato provvedono a dare una struttura solida ai cubetti, 
in seguito le radici delle avventizie provvederanno a colonizzare il substrato, aumentandone la tenuta.
La modularità del sistema permette di creare cubetti di tutte le dimensioni e inserire al momento dello 
stampo semplici nicchie per accogliere i semi, fori più profondi per le talee o fori quadrati in modo da 
ripicchettare i cubetti più piccoli in cubetti più grandi, ottimizzando gli spazi di germinazione per un 
semenzaio efficiente.

# Vantaggi della semina nei cubetti

Il primo vantaggio portato dalla cubettatrice è quello ecologico: il risparmio di plastica, contenitori, 
vaschette, alveolari e vasetti. Questo ha anche un risvolto economico: una volta comprata la cubettatrice, 
attrezzo praticamente eterno, non bisognerà più investire in contenitori.
Sono importantissimi però anche i pregi in termini di sviluppo delle piantine: se consideriamo l'apparato 
radicale di una pianta come il suo “sistema nervoso” sono evidenti i vantaggi di una crescita senza “costrizioni”.
Areazione dell'apparato radicale. L'assenza di pareti di plastica significa una miglior ossigenazione dell'apparato 
radicale, che ne agevola lo sviluppo.
Evitare lo shock da trapianto. Nel tradizionale vasetto quando le radici raggiungono le pareti vanno ad avvilupparsi 
in un groviglio, con i cubetti prodotti dal sistema soilblock questo non succede. 
Il risultato è che dopo il trapianto la ripresa vegetativa è molto più veloce: le radici sono già nella posizione 
ideale per uno sviluppo armonico e attecchiscono subito nel terreno. 
Non per niente le piante in cubetto sono uno standard produttivo del vivaismo professionale.
Infine in termini pratici la modularità del sistema permette di ripicchettare le piantine in modo semplicissimo, 
ottimizzando gli spazi nel semenzaio.
Infatti possiamo utilizzare cubetti piccoli per far germinare i semi, successivamente, c
on la crescita delle piantine, sarà semplice incastrare questi cubetti in blocchi più grandi. 
Lo stampo dei blocchi più grandi può avere già predisposta la nicchia perfetta per accogliere i primi cubetti, 
quindi trasferire la piantina in maggior substrato non richiede sforzo e non comporta sofferenza alcuna.

# Come realizzare i soil blocks

Il Sistema consiste, fondamentalmente, di uno stampo in grado di formare cubetti di substrato. 
Esistono versioni professionali di questi stampi in grado di produrre 10.000 cubetti all'ora, 
ma per un orticultore amatoriale o un piccolo professionista bastano delle piccole presse manuali, acquistabili 
con un investimento contenuto e molto flessibili, adatte a una programmazione “a scalare” delle coltivazioni.
Le cubettatrici SOILBLOCKER esistono di diverse misure: dalla MICRO20 in grado di produrre 20 cubetti da circa 1.5cm 
per anticipare le colture delicate (pomodori, peperoni ecc…) in poco spazio, fino alle cubettatrici a piantana in grado 
di produrre da 12 a 30 cubetti a pressione di varie dimensioni fino a 6x6x7cm.
La scelta delle dimensioni del cubetto è determinata da due principali fattori: il tipo di seme ed il tempo che trascorrerà 
nel cubetto fino al trapianto. In primavera, quando il tempo è ancora incerto e il rischio di ritardare i trapianti ancora alto, 
si prediligerà un cubetto di dimensioni più grandi in modo da dare alle piantine sufficiente spazio di sviluppo mentre 
in piena stagione si potranno adottare cubetti più piccoli.

Nel caso in cui, invece, si dovesse anticipare molto la stagione bisognerà prevedere una ripicchettatura, cominciare 
con i micro sarà la scelta ideale per ottimizzare gli spazi. Se si è incerti il consiglio è di preferire cubetti 
di medie/grandi dimensioni in modo da non dover intervenire con fertirrigazioni durante il periodo di sviluppo, 
cosa che sarebbe necessaria con le semine negli alveolari dove il substrato è spesso 1/3 di quello presente nei cubetti.
Ogni cubettatrice dispone di diversi inserti per marcare le nicchie che accoglieranno i semi. I modelli Soilblocker 
dispongono di un inserto standard ottimo per le semine di piccole dimensioni come insalate, cavoli, cipolle… 
In alternativa si possono montare inserti più lunghi per la propagazione di talee o gli inserti cubici in grado 
di marcare la nicchia per accogliere i cubetti della micro20 per la ripicchettatura o per semi di grosse dimensioni 
come zucche e zucchine.

# Quale substrato usare per i soilblock

Il substrato di semina per i Soilblock differisce leggermente dal quello classico che si utilizza negli alveolari o,
 più generalmente, nei contenitori.
Il terriccio per i cubetti infatti necessita di una grande quantità di fibre, 
per evitare il dilavamento durante le irrigazioni e garantire una tenuta della forma. 
D'altro canto anche il semplice terreno di coltivazione non è indicato in quanto, 
una volta pressato, diventerebbe impenetrabile dalle radici delle piante.
Idealmente il substrato dovrebbe anche avere un'alta capacità di ritenzione idrica poiché, 
non essendo circondato da pareti impermeabili, l'evapotraspirazione risulta maggiore.
La base del substrato, più semplice, dovrebbe essere composta da torba o fibra di cocco, 
sabbia, terra e compost setacciato.

# Una ricetta per autoprodurre substrato adatto

Nel caso non riusciate a trovare un substrato commerciale per agricoltura biologica 
con le caratteristiche adatte potete provare la ricetta seguente modificandola in base 
all'esperienza che maturerete nel tempo:

3 secchi di torba;
½ tazza di calce (per correggere il pH della torba acida);
2 secchi di sabbia o di perlite;
1 secchio di terriccio dell'orto;
2 secchi di compost maturo setacciato.
Per ciò che riguarda i micro20 la ricetta può cambiare leggermente in quanto i semi 
germinano meglio in un substrato un po' “povero”.

# Ricetta 2

3 parti di fibra di cocco
2 parti perlite
2 parti compost
1 parte di terra giardino
1 cucchiaio fertilizzante 4-4-4

Il trucco per ottenere dei buoni cubetti è l'umidità dell'impasto. 
Generalmente, negli alveolari o nei contenitori, il substrato è appena umido
 e si provvede in seguito a bagnare. Nel caso del substrato per i cubetti 
 la consistenza deve essere quella di una cioccolata densa o di un budino. 
 Strizzando il terriccio si deve vedere l'acqua scorrere tra le dita. 
 In questo modo il substrato sarà in grado di riempire adeguatamente 
 la cubettatrice ottenendo il migliore risultato… Buone Semine!

sistema soil block
# Dove comprare Soil Blocker
 https://www.officinawalden.it/
