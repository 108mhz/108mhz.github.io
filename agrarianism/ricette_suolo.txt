## 3 Ricette (+1) per arricchire il suolo

# Lab: lactic acid bacteria

* Le azioni dei Batteri lattici

- Azione di biocontrollo.
- Eliminano gli zuccheri dalle superfici fogliari entrando in competizione con altri batteri patogeni.
- Azione acidificante. Creano un ambiente sfavorevole alla riproduzione di alcuni patogeni.
- Azione biostimolante. Aumentano la disponibilità dei nutrienti.
- Controllo diretto su alcuni patogeni
- Attivazione della decomposizione del verde
- Produzione di sostanze pregiate. Acidi grassi, vitamine, enzimi, etanolo.
- Prevenzione dei patogeni tramite l' occupazione della superficie fogliare e sottrazione delle risorse alimentari.

* Ingredienti fase 1

1 parte di riso (qualunque tipo ma non parboiled)
4 parti di acqua non clorata
contenitore di vetro o plastica di forma cilindrica

* Procedimento fase 1

Mescolare il riso in acqua per qualche minuto finché l'acqua diventa torbida (per effetto dell' amido che si scioglie). 
Separare il riso dall' acqua e mettere quest' ultima nel contenitore cilindrico , 
coperto solo con un panno o simile a temperatura costante non inferiore ai 22 gradi.

Attendere 2- 4 giornidi fermentazione, l'odore di amido scompare e si formano tre distinte stratificazioni, 
una parte filamentosa sul fondo, il liquido semitrasparente e uno strato filamentoso in superfice.

Raccogliere l'inoculo dal centro del contenitore, pescando nel “cuore“ del liquido fermentato. 
Si può usare una siringa . 
A questo punto abbiamo un campione di lactobacilli indigeni, che andremo a moltiplicare e selezionare con del latte.

* Ingredienti fase 2

100 ml di inoculo ricavato dalla fase 1
1 litro di latte intero
contenitore cilindrico da 1 litro
garza o panno per filtrare

* Procedimento fase 2

Aggiungere 100ml di inoculo della fase 1 a 1 litro di latte intero e lasciare per 2- 4 giorni a temperatura costante 
(non inferiore a 22 gradi) e non direttamente esposto ai raggi solari.

Quando il liquido si sarà separato in due parti, una solida tipo ricotta in superficie, 
e una liquida sottostante, il procedimento sarà terminato.

Togliere la parte solida (che può essere consumata come la ricotta) 
e filtrare accuratamente il liquido con una garza o panno per filtrare.

N.B . Nel caso la se parazione non dovesse avvenire, 
dopo il tempo indicato il prodotto sarà comunque pronto ma più complesso da filtrare.

Utilizzo e conservazione

* CONSERVAZIONE

Una volta pronto, il LAB si conserva in frigo a tempo indeterminato. 
Si può aggiunge zucchero fino a saturare la soluzione, cosi da poterlo conservare a temperatura ambiente.

* UTILIZZO NEL SUOLO

Si utilizza con una diluizione in acqua non clorata da 1:1000 fino ad 1:500 
(meglio cominciare con dosi basse e aumentare un po' alla volta). 
Si sparge con irroratori manuali non contaminati da altri prodotti fitosanitari o biocidi.

* QUANDO TRATTARE

I trattamenti si fanno a partire dalla primavera, con l'aumento delle temperature e della ripresa vegetativa, 
nell' ordine di uno ogni 10/15 giorni. Il liquido si applica sia sulla superficie fogliare delle piante di ogni età 
(arboree ed erbacee) per usufruire delle funzioni di protezione, che direttamente sul suolo e sulla pacciamatura, 
per velocizzare la decomposizione del verde.

# Lieviti

* Ingredienti

100 grammi di farina 100 grammi di acqua non clorata Lieviti

* Funzioni

I lieviti sono parte fondamentale del biota microbico del suolo e la lievitazione è una delle biotecnologie più antiche 
per la preparazione dei cibi, ma è utile anche in agricoltura. 
Nei preparati ad uso agricolo svolgono spesso la funzione di “starter ” di vari processi, 
favorendo la riproduzione di funghi e batteri. Il loro utilizzo permette spesso di “bonificare” le biomasse da alcuni inquinanti. 
Alcuni ceppi risultano attivi nell' indurre resistenze contro peronospora, botrite e oidio di numerose colture agrarie.

* Procedimento e utilizzo

Mescolare farina e acqua non clorata con un cucchiaio di legno fino ad ottenere una pasta simile ad una pappa.

Mettere il tutto in un barattolo di vetro e coprire con un panno ed un elastico. 
Per velocizzare il processo si può aggiungere una frutta con buccia o una foglia di vite. Attendere 7 giorni.

Trascorsi i 7 giorni prendere un cucchiaio dell' impasto e trasferirlo in un' altra pappa ottenuta con il metodo precedente 
(100g farina e 100g acqua).

Rimettere tutto in un barattolo di vetro chiuso con panno ed elastico. 
Dopo tre giorni si può chiudere (non ermeticamente) con il coperchio .

Quando si vedono sviluppare molte bolle, ripetere l' inoculo come sopra. 
Dopo 5/6 cicli il lievito è pronto per l' utilizzo.

* UTILIZZO NEL SUOLO

Il procedimento di utilizzo è lo stesso dei batteri lattici, 
ma si può arrivare a dosi maggiori (fino al 2%).

# Batteri acetici/Fervida

* Ingredienti

5 parti di acqua
3 parti di un qualsiasi vegetale (o mix)
1 parte di zucchero
1 contenitore di vetro o plastica

* Azione

Agiscono su ogni superficie della pianta, compresa quella fogliare. 
Accrescono fortemente la crescita vegetativa e arricchisconola rizosfera. 
Stimolano il sistema immunitario delle piante e favoriscono la germinazione dei semi.

* Ricetta

La ricetta prevede tre soli ingredienti da miscelare nelle giuste proporzioni.
5, 3, 1 sono i numeri da ricordare.  Cinque parti di acqua, tre di vegetale e 1 di dolcificante. 
Quindi se ho un contenitore da 10 litri, dovrò inserire 3kg di massa vegetale, 
cinque litri di acqua miscelata con un kg di zucchero. N el contenitore si lascia un po' di spazio 
per evitare che durante la fermentazione il liquido fuoriesca. 
Per i fervida servono da 6 mesi a 1 anno di in vecchiamento, poi il prodotto va filtrato. 
Il filtraggio avviene con una garza e un imbuto.

# Compost Tea

compost maturo + acqua
200 gr di compost maturo per ogni litro di acqua

* Procedimento

Lasciare in infusione il compost racchiuso in un filtro (si può usare un vecchio calzino) per 5-7 giorni. 
Se possibile ossigenare 5 min ogni tre ore circa tramite pompa d'aria; 
in alternativa basterà dare una mescolata all'acqua). 
Il liquido ottenuto va diluito 1 a 10 con acqua prima di essere distribuito sul suolo.

* Fervida:
https://www.youtube.com/watch?v=QYd8wpfAQpM

https://www.youtube.com/watch?v=u1cZXTxLSQ4
