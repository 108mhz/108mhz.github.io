# Pasta con tonno

Ingredienti:
FUSILLI 320 gr
FILETTI DI TONNO
SOTT’OLIO 200 gr
PASSATA DI POMODORO 400 ml
OLIVE NERE SNOCCIOLATE 50 gr
CAPPERI 40 gr
FILETTI DI ALICI SOTT’OLIO 4
PREZZEMOLO 1 ciuffo
AGLIO 1 spicchio
PEPERONCINO SECCO q.b.
OLIO EXTRAVERGINE DI
OLIVA q.b.
SALE q.b.

In una padella antiaderente lascia
imbiondire lo spicchio d'aglio con
un filo d'olio.
Unisci i filetti di alici e lasciali
stemperare nell'olio caldo, insieme
a un mestolino di acqua calda.
Spezia con un po' di peperoncino.
Aggiungi le olive, i capperi dissalati
e il tonno sott'olio, ben
sgocciolato e sminuzzato, e fai
insaporire per un minuto.
Versa quindi la passata di
pomodoro e aggiusta di sale.
Mescola con un mestolo di legno
e lascia cuocere su fiamma
dolce per 15 minuti; al termine
spegni la fiamma.
Lessa la pasta in abbondante
acqua bollente leggermente salata,
scolala al dente e trasferiscila
direttamente nel tegame con il
condimento.
Manteca per qualche istante.
Distribuisci la pasta con tonno sui
piatti individuali, profuma con un
po' di prezzemolo tritato, porta
in tavola e servi.

