# Fusilli salmone e finocchio

Ingredienti:

320 g di fusilli
200 g di salmone affumicato
1 finocchio
burro q.b.
1 scalogno tritato

Pulisci e lava 1 finocchio, poi taglialo a listarelle e mettilo a
rosolare in una padella assieme al burro e un pizzico di sale,
fino a quando sarà leggermente rosolato, dopodiché aggiungi lo scalogno
tritato, un goccio di acqua e prosegui la cottura fino a quando il
finocchio sarà cotto, ma ancora abbastanza sodo.
Intanto, taglia a striscioline 200 g di salmone affumicato e tienilo da parte.
Metti a bollire una pentola di abbondante acqua salata, e non appena
bolle, cuoci 320 g di fusilli, scolali e versali nella padella del
finocchio, assieme a un cucchiaio di acqua di cottura, aggiungendo anche
il salmone a listarelle. Fai saltare a fuoco vivace per un minuto al
massimo, aggiustando di sale e pepe.
